<!DOCTYPE HTML>
<html>
<head>
  <meta charset="utf-8">
  <meta http-equiv="X-UA-Compatible" content="IE=edge">
  <meta name="apple-mobile-web-app-capable" content="yes">
  <meta name="apple-mobile-web-app-status-bar-style" content="black">
  <meta name="google-site-verification" content="" />
  
  <title>洛神赋</title>
  <meta name="author" content="SoySauce">
  <meta name="description" content="琦酱琦酱">
  
  
  <meta property="og:title" content="洛神赋"/>
  <meta name="viewport" content="width=device-width, initial-scale=1, maximum-scale=1">
  <meta property="og:site_name" content="琦酱"/>
  <link href="/apple-touch-icon-precomposed.png" sizes="180x180" rel="apple-touch-icon-precomposed">
  <link rel="alternate" href="/atom.xml" title="琦酱" type="application/atom+xml">
  <link rel="stylesheet" href="//cdn.bootcss.com/bootstrap/3.3.6/css/bootstrap.min.css">
  <link rel="stylesheet" href="/css/m.min.css">
  <link rel="stylesheet" href="/css/ext.css">
  <link rel="icon" type="image/x-icon" href="/favicon.ico">
</head>

<body>

  <a id="top"></a>
  <div id="main">

    <div class="behind">
      <a href="/" class="back black-color">
      <img src="/img/leimu.png" alt="雷姆" onmouseover="this.src='/img/leimu.png'" onmouseout="this.src='/img/leimu.png'" >
      </a>
      <!-- <a href="/" class="back black-color">
        <svg class="i-close" viewBox="0 0 32 32" width="22" height="22" fill="none" stroke="currentcolor" stroke-linecap="round" stroke-linejoin="round" stroke-width="3">
            <path d="M2 30 L30 2 M30 30 L2 2"></path>
        </svg>

      </a>
      -->
      <div class="description">
        &nbsp;琦酱
      </div>
    </div>
    <div class="main-ctnr">
    <img src="/img/leimu.png" alt="雷姆" onmouseover="this.src='/img/leimu.png'" onmouseout="this.src='/img/leimu.png'" >
            <img src="/img/lamu_2.png" alt="拉姆" onmouseover="this.src='/img/lamu_1.png'" onmouseout="this.src='/img/lamu_2.png'" id="audioBtn">
      

  <article class="standard post">
    <div class="title">
      
  
    <h1 class="page-title center">
        洛神赋
    </h1>
  


    </div>
    <div class="meta center">
      
<time datetime="2018-08-31T10:36:23.000Z">
<svg class="i-calendar" viewBox="0 0 32 32" width="16" height="16" fill="none" stroke="currentcolor" stroke-linecap="round" stroke-linejoin="round" stroke-width="2">
    <path d="M2 6 L2 30 30 30 30 6 Z M2 15 L30 15 M7 3 L7 9 M13 3 L13 9 M19 3 L19 9 M25 3 L25 9"></path>
  </svg>
  &nbsp;
  2018-08-31
</time>






    
    &nbsp;
    <svg class="i-tag" viewBox="0 0 32 32" width="16" height="16" fill="none" stroke="currentcolor" stroke-linecap="round" stroke-linejoin="round" stroke-width="2">
      <circle cx="24" cy="8" r="2"></circle>
      <path d="M2 18 L18 2 30 2 30 14 14 30 Z"></path>
    </svg>
    &nbsp;
    <a href="/tags/诗词/">诗词</a>


    </div>
    <hr>
    
      <ol class="toc"><li class="toc-item toc-level-3"><a class="toc-link" href="#…"><span class="toc-text">…</span></a></li></ol>
    
    <div class="picture-container">
      
    </div>
    <p>黄初三年，余朝京师，还济洛川。古人有言，斯水之神，名曰宓妃。感宋玉对楚王神女之事，遂作斯赋。其辞曰：</p>
<p> 余从京域，言归东藩。背伊阙，越轘辕，经通谷，陵景山。日既西倾，车殆马烦。尔乃税驾乎蘅皋，秣驷乎芝田，容与乎阳林，流眄乎洛川。于是精移神骇，忽焉思散。俯则未察，仰以殊观，睹一丽人，于岩之畔。乃援御者而告之曰：“尔有觌于彼者乎？彼何人斯？若此之艳也！”御者对曰：“臣闻河洛之神，名曰宓妃。然则君王所见，无乃日乎？其状若何？臣愿闻之。”</p>
<p> 余告之曰：“其形也，翩若惊鸿，婉若游龙。荣曜秋菊，华茂春松。髣髴兮若轻云之蔽月，飘飖兮若流风之回雪。远而望之，皎若太阳升朝霞；迫而察之，灼若芙蕖出渌波。秾纤得衷，修短合度。肩若削成，腰如约素。延颈秀项，皓质呈露。芳泽无加，铅华弗御。云髻峨峨，修眉联娟。丹唇外朗，皓齿内鲜，明眸善睐，靥辅承权。瑰姿艳逸，仪静体闲。柔情绰态，媚于语言。奇服旷世，骨像应图。披罗衣之璀粲兮，珥瑶碧之华琚。戴金翠之首饰，缀明珠以耀躯。践远游之文履，曳雾绡之轻裾。微幽兰之芳蔼兮，步踟蹰于山隅。</p>
<p> 于是忽焉纵体，以遨以嬉。左倚采旄，右荫桂旗。壤皓腕于神浒兮，采湍濑之玄芝。余情悦其淑美兮，心振荡而不怡。无良媒以接欢兮，托微波而通辞。愿诚素之先达兮，解玉佩以要之。嗟佳人之信修，羌习礼而明诗。抗琼珶以和予兮，指潜渊而为期。执眷眷之款实兮，惧斯灵之我欺。感交甫之弃言兮，怅犹豫而狐疑。收和颜而静志兮，申礼防以自持。</p>
<p> 于是洛灵感焉，徙倚彷徨，神光离合，乍阴乍阳。竦轻躯以鹤立，若将飞而未翔。践椒涂之郁烈，步蘅薄而流芳。超长吟以永慕兮，声哀厉而弥长。</p>
<p> 尔乃众灵杂沓，命俦啸侣，或戏清流，或翔神渚，或采明珠，或拾翠羽。从南湘之二妃，携汉滨之游女。叹匏瓜之无匹兮，咏牵牛之独处。扬轻袿之猗靡兮，翳修袖以延伫。体迅飞凫，飘忽若神，凌波微步，罗袜生尘。动无常则，若危若安。进止难期，若往若还。转眄流精，光润玉颜。含辞未吐，气若幽兰。华容婀娜，令我忘餐。</p>
<p> 于是屏翳收风，川后静波。冯夷鸣鼓，女娲清歌。腾文鱼以警乘，鸣玉鸾以偕逝。六龙俨其齐首，载云车之容裔，鲸鲵踊而夹毂，水禽翔而为卫。</p>
<p> 于是越北沚。过南冈，纡素领，回清阳，动朱唇以徐言，陈交接之大纲。恨人神之道殊兮，怨盛年之莫当。抗罗袂以掩涕兮，泪流襟之浪浪。悼良会之永绝兮，哀一逝而异乡。无微情以效爱兮，献江南之明珰。虽潜处于太阴，长寄心于君王。忽不悟其所舍，怅神宵而蔽光。</p>
<p> 于是背下陵高，足往神留，遗情想像，顾望怀愁。冀灵体之复形，御轻舟而上溯。浮长川而忘返，思绵绵而增慕。夜耿耿而不寐，沾繁霜而至曙。命仆夫而就驾，吾将归乎东路。揽騑辔以抗策，怅盘桓而不能去。</p>
<h3 id="…"><a href="#…" class="headerlink" title="…"></a>…</h3>

  </article>
  </script>
    <script async src="https://dn-lbstatics.qbox.me/busuanzi/2.3/busuanzi.pure.mini.js">
  </script>
  <div class="busuanzi center">
    页阅读量:&nbsp;<span id="busuanzi_value_page_pv"></span>&nbsp;・&nbsp;
    站访问量:&nbsp;<span id="busuanzi_value_site_pv"></span>&nbsp;・&nbsp;
    站访客数:&nbsp;<span id="busuanzi_value_site_uv"></span>
  </div>


    




    </div>
  </div>
  <footer class="page-footer"><div class="clearfix">
</div>
<div class="right-foot">
    <div class="firstrow">
        <a href="#top" target="_self">
        <svg class="i-caret-right" viewBox="0 0 32 32" width="24" height="24" fill="none" stroke="currentcolor" stroke-linecap="round" stroke-linejoin="round" stroke-width="3">
            <path d="M10 30 L26 16 10 2 Z"></path>
        </svg>
        </a>
        
    </div>
    <div class="secondrow">
        <a target="_blank" href="" >
        琦酱 琦酱
        </a>
    </div>
</div>
<div class="clearfix">
</div>
</footer>
  <script src="//cdn.bootcss.com/jquery/2.2.1/jquery.min.js"></script>
<script src="/js/search.min.js"></script>
<script type="text/javascript">

// disqus scripts


// dropdown scripts
$(".dropdown").click(function(event) {
  var current = $(this);
  event.stopPropagation();
  $(current).children(".dropdown-content")[($(current).children(".dropdown-content").hasClass("open"))?'removeClass':'addClass']("open")
});
$(document).click(function(){
    $(".dropdown-content").removeClass("open");
})

var path = "/search.xml";
searchFunc(path, 'local-search-input', 'local-search-result');

</script>

    <div id="updown2" style="">
      <div  id="leimu2">
        <img src="/img/leimu.png" alt="雷姆" onmouseover="this.src='/img/leimu.png'" onmouseout="this.src='/img/leimu.png'" id="audioBtn">
      </div>
      <div  id="lamu2">
        <img src="/img/lamu_2.png" alt="拉姆" onmouseover="this.src='/img/lamu_1.png'" onmouseout="this.src='/img/lamu_2.png'" id="audioBtn">
      </div>
    </div>
  <div id="updown">
    <div class="sidebar_wo" id="leimu">
      <img src="/img/leimu.png" alt="雷姆" onmouseover="this.src='/img/leimu.png'" onmouseout="this.src='/img/leimu.png'" id="audioBtn">
    </div>
    <div class="sidebar_wo" id="lamu">
      <img src="/img/lamu_2.png" alt="拉姆" onmouseover="this.src='/img/lamu_1.png'" onmouseout="this.src='/img/lamu_2.png'" id="audioBtn">
    </div>
  </div>
  <script src="/js/click.js"></script>

<div>
 <script src="/live2dw/lib/L2Dwidget.min.js?0c58a1486de42ac6cc1c59c7d98ae887"></script>
  <script>L2Dwidget.init({"pluginRootPath":"live2dw/","pluginJsPath":"lib/","pluginModelPath":"assets/","tagMode":false,"debug":false,"model":{"jsonPath":"live2dw/json/haru01.model.json"},"display":{"position":"right","width":400,"height":550},"mobile":{"show":true},"log":false});</script>
</div>

</body>
</html>
